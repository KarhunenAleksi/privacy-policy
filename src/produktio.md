---
title: Tietosuojaseloste - Produktion osallistujarekisteri
css: https://rekisterit.teekkarispeksi.fi/style.css
---

Tämä on EU:n yleisen tietosuoja-asetuksen (GDPR) mukainen rekisteri- ja tietosuojaseloste.

Laatimispäivämäärä: 21.5.2018  
Viimeisin muutos: 17.9.2019

## 1. Rekisterinpitäjä

Teekkarispeksi Ry  
PL69 02151 Espoo  
Y-tunnus: 1888541-7  

## 2. Rekisteristä vastaava yhteyshenkilö

Tuottaja Minea Jokivuolle  
[tuottajat@teekkarispeksi.fi](mailto:tuottajat@teekkarispeksi.fi)

## 3. Rekisterin nimi

Teekkarispeksi ry:n produktion osallistujarekisteri

## 4. Oikeusperuste ja henkilötietojen käsittelyn tarkoitus

EU:n yleisen tietosuoja-asetuksen mukainen oikeusperuste henkilötietojen käsittelylle on rekisterinpitäjän oikeutettu etu, sekä arkaluontoisiksi luokiteltavien terveydentilaa koskevien tietojen kohdalla rekisteröidyn suostumus.

Rekisterin tietoja käytetään produktion tiedottamiseen ja hallinnointiin, sekä produktioon liittyvien tapahtumien järjestämiseen. 

## 5. Rekisterin tietosisältö

Rekisteriin tallennetaan seuraavat tiedot:

  * Nimi
  * Sähköpostiosoite
  * Puhelinnumero
  * Allergiat ja erityisruokavaliot
  * Henkilön kiinnostuksen kohteet

Näistä oikeutettuun etuun perustuen tallennetaan vain nimi, sähköpostiosoite, puhelinnumero sekä kiinnostuksen kohteet. Allergiat ja erityisruokavaliot tallennetaan vain rekisteröidyn suostumuksella.

## 6. Säännönmukaiset tietolähteet

Rekisteriin tallennettavat tiedot saadaan rekisteröidyiltä sähköisellä lomakkeella.

## 7. Tietojen säilytys ja käsittely

Tiedot säilytetään sähköisessä muodossa pilvipalvelussa. Palvelu toteuttaa asianmukaisen sähköisen suojauksen ja käsittelijät tunnistetaan henkilökohtaisella käyttäjätunnuksella ja salasanalla.

Rekisterin tietoihin on pääsy Teekkarispeksi ry:n hallituksen jäsenillä, tietohallintovastaavalla, produktion tuottajilla, sekä produktion tapahtumissa ruoanlaitosta vastaavilla henkilöillä.

Rekisteröidyn luovuttamia yhteystietoja käytetään vain produktion virallisissa tiedotteissa.

## 8. Rekisterin tietojen säilytysaika

Rekisterissä säilytetään Teekkarispeksi ry:n produktiosta kiinnostuneiden, sekä produktiota tekemässä olevien henkilöiden tiedot.
Rekisteröidyn tiedot poistetaan 12 kuukauden kuluessa produktion päättymisestä.

Poikkeustilanteessa rekisteröidyn tietoja voidaan säilyttää pidempään. Tällöin rekisteröidylle ilmoitetaan pidennetystä säilytysajasta ja sen perusteista.

## 9. Tietojen luovuttaminen ja tietojen siirto EU:n tai ETA:n ulkopuolelle

Tietoja ei luovuteta kolmansille osapuolille. Tietoja ei luovuteta tai säilytetä EU:n tai Euroopan talousalueen ulkopuolella.

## 10. Tarkastusoikeus ja oikeus vaatia tiedon korjaamista

Jokaisella rekisteröidyllä on oikeus tarkastaa rekisteriin tallennetut tietonsa ja vaatia mahdollisen virheellisen tiedon korjaamista tai puutteellisen tiedon täydentämistä. 

Tietojen tarkistus- ja oikaisupyynnöt tulee lähettää kirjallisesti rekisterinpitäjälle. Rekisteröidyllä on velvollisuus osoittaa henkilöllisyytensä rekisterinpitäjän niin pyytäessä. Tarkastus- ja oikaisupyynnöt käsitellään 1 kuukauden kuluessa.

